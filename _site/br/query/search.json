[
    {
    "title"    : "📚 အင်္ဂလိပ်စာတတ်အောင် ဘယ်လို လေ့လာရမလဲ။ 📚"
    ,"category" : "learning_english"
    ,"tags"     : "learning, skills"
    ,"url"      : "/br/2020-12-10-how-did-i-learn-english"
    ,"date"     : "Dec 10, 2020"
    ,"content"  : "မင်္ဂလာပါ။ ဒီပို့စ်ထဲမှာ ခြူးက အင်္ဂလိပ်စာ လေ့လာသင်ယူမှုနဲ့ ပတ်သက်ပြီး ခြူးရဲ့ အတွေ့အကြုံတွေရယ်၊ ညီငယ်ညီမငယ်များ အင်္ဂလိပ်စာ လေ့လာသင်ယူရာတွင် သုံးနိုင်မယ့် Tips &amp; Tricks လေးတွေ ပြောပြပေးသွားမှာ ဖြစ်ပါတယ်။ ခြူးကတော့ မီးနင်းတွေကျက်ခိုင်း၊ ဘယ်အင်္ဂလိပ်စာ ဖတ်စာအုပ်တွေ ကောင်းတယ်ဆိုပြီး ဖတ်ခိုင်း၊ ဘယ်သင်တန်းကောင်းတယ်ဆိုပြီး တက်ခိုင်း၊ စတာတွေလုပ်ခိုင်းမှာ မဟုတ်ပါဘူး။ ခြူး အဲအရာတွေ အကုန်လုံးလုပ်ခဲ့ ပါတယ်၊ အင်္ဂလိပ်စာ ခွေအကြီးလှည်းနင်း။ အရာတိုင်းက များများကျက်တိုင်း မမှတ်မိနိုင်သလို၊ များများ ကြိုးစားတိုင်းလဲ မအောင်မြင်ပါဘူး။ သင်ယူတဲ့ နည်းစနစ် မှားနေသရွေ့ သင်သမျှ ဘယ်တော့မှ ခေါင်းထဲ ရောက်မှာ မဟုတ်ပါဘူး။ ခြူးရဲ့ အင်္ဂလိပ်စာ သင်ခဲ့တဲ့ ခရီးစဉ် ခြူး ကံကောင်းခဲ့ပါတယ်။ မူကြိုကျောင်းသားဘဝကထဲက အိမ်ကအဖေက ခြူးကို အင်္ဂလိပ်စာနဲ့ သင်တဲ့ မူကြိုကျောင်းတွေထားတယ်။ မူလတန်းကနေ အထက်တန်းကျောင်းသား ဘဝရောက်တော့လဲ အင်္ဂလိပ်စာ ကျူရှင်တွေထားပေးတယ်၊ အင်္ဂလိပ်စာနဲ့ ပတ်သက်တဲ့ နွေရာသီကျောင်း (summer schools) တွေ ပို့ပေးတယ်။ ကျောင်းမှာလဲ အင်္ဂလိပ်စာကို ခြူး စိတ်ပါဝင်စားစွာ ကျက်တယ်၊ မီးနင်းတွေ ကျက်တယ်၊ သဒ္ဒါတွေ ကျက်တယ်၊ စာစီစာကုံးတွေ ကျက်တယ်။ ကိုယ့် အင်္ဂလိပ်စာ စကေးကို အဟုတ်ကြီး ထင်နေတာပေါ့။ ဒါနဲ့ အသက် ၁၄နှစ်ရောက်တော့ အဖေက မလေးရှားမှာ ဆရာဝန်အလုပ်ရတာနဲ့ ခြူးတို့ မိသားစု မလေးရှာ ပြောင်းခဲ့တယ်။ ခြူးတို့ကို အဖေက မလေးရှား အစိုးရကျောင်းထားတယ်။ ကျောင်းမှာက သင်္ချာဘာသာ၊ သိပ္ပံဘာသာရယ် အိင်္ဂလိပ်စာ ဘာသာတွေကို အင်္ဂလိပ်လို သင်ရတယ်။ ကျန်တဲ့ ဘာသာရပ်တွေကတော့ မလေးလိုပေါ့။ ခြူးရဲ့ အတန်းဖော်တွေက မလေးလူမျိုး၊ တရုတ်လူမျိုး၊ ဒေသခံ တိုင်းရင်းသားများတွေပေါ့။ သူတို့တွေအားလုံးက သူတို့အိမ်တွေမှာ သူတို့ လူမျိုးတွေရဲ့ ဘာသာစကားတွေနဲ့ ပြောကြတယ်။ ကျောင်းရောက်ရင်တော့ အချင်းချင်း အင်္ဂလိပ်လို ပြောကြရော။ ခြူးက သူတို့တွေကြားထဲရောက်သွားတယ်၊ ကျောင်းမှာ ဆရာ၊ ဆရာမတွေက် စာကို မလေးလိုရော အင်္ဂလိပ်လိုသင်တယ်။ အင်္ဂလိပ်စာ ဆရာမက အင်္ဂလိပ်စာကို အင်္ဂလိပ်စာ ပြောပြီးသင်တယ်။ အတန်းဖော်အသစ်တွေက ခြူးကိုလာပြီး မိတ်ဆက်ကြတယ်။ ခြူးအဲအချိန်တုန်းက ခြူးရဲ့ ကောင်းလှပါပြီဆိုတဲ့ အင်္ဂလိပ် စကေးတွေက အသုံးမဝင်မှန်း သိရတော့တယ်။ ဆရာမက စာသင်လဲ အပြည့်အစုံနားမလည်၊ အတန်းဖော်တွေ စကားလာပြောရင်လဲ ပြန်မပြောတတ်။ ကြားထဲ မလေးစကားကလဲ မတတ်။ ခြူးတော်တော် စိတ်ညစ်သွားတယ်။ ကိုယ့်တစ်သက်လုံးလေ့လာခဲ့တဲ့ အင်္ဂလိပ်စာက တကယ်တန်း အင်္ဂလိပ်စာသုံးတဲ့ လောကထဲလဲရောက်ရော အကျုံးမဝင်သလို ဖြစ်နေတာပေါ့။ ဒါနဲ့ ခြူး အင်္ဂလိပ်စာ တတ်အောင် စပြီးလေ့လာတယ်။ အဓိကက ကိုယ့် အတန်းဖော်တွေနဲ့ စကား တွေ အပြန်အလှန်ပြေညဟာချင်တယ်။ ဆရာမ စာသင်တာ နားလည်ချင်တယ်။ ခြူး ပုံစံမျိုးစုံနဲ့ အင်္ဂလိပ်စာ စလေ့လာပါတော့တယ်။ ခြူးက သီချင်းကောင်းကောင်းမဆိုတတ်ပေမယ့် သီချင်းဆိုရတာ ဝါသနာပါတယ်၊ အဲဒီခေတ်တုန်းက နာမည်ကြီးတဲ့ Taylor Swift တို့၊ Ed Sheeran တို့ သီချင််းတွေလိုက်ဆိုတယ်။ သူတို့တွေဘာတွေဆိုမှန်းလဲမသိ၊ စကားလုံးတွေလဲ နားမလည်တော့၊ သိအောင်၊ နားလည်အောင်ဆိုပြီး သီချင်းစာသားတွေကို print ထုတ်တယ်၊ အသံထွက် (pronunciation) မှန်အောင် ကိုယ့် ဘာသာကိုယ် အကဲခက်တယ်၊ ပြင်တယ်။ ခြူးရဲ့ မလေးရှားက အတန်းဖော်တိုင်း ခြူးရဲ့ သီချင်းစာသား စာအုပ် (Lyrics book) အကြောင်းသိကြတယ်။ နောက်တစ်မျိုးက ရုပ်ရှင်ကြည့်တာ ကြိုက်တော့ ရုပ်ရှင်ကို တတ်နိုင်သမျှ အင်္ဂလိပ်စာစာတန်းထိုးနဲ့ စကြည့်တယ်၊ နောက်နှစ်ဝက်လောက်ကြာတော့ စာတန်းထိုးမလိုတော့ဘူး အကုန်နားလည်နေပြီ။ အဲဒီ့ အချိန်တွင်းမှာပဲ အိမ်က အဖေက ခြူးတို့ကို အင်္ဂလိပ်စာ ကျူရှင်ကျောင်းထားတယ်။ အဲဒီ့ကျောင်းရဲ့ ထူးခြားတဲ့ အချက်က တစ်ပတ်ကို စာအုပ် ၂အုပ်ငှါးရတယ်။ အထူအပါး ဂရုမစိုက်ဘူး။ တိုက်တိုက်ဆိုင်ဆိုင်ပဲ ခြူးတို့ တင်နေတဲ့ အစိုးကျောင်းက ကျောင်းသားတွေ စာဖတ်အောင်ဆိုပြီး ကျောင်းသားတစ်ယောက်ချင်းစီကို ကိုယ်ဖတ်တဲ့ စာအုပ်ရဲ့ အကျဉ်းချုပ် (book summary) ရေးဖိို့ ကတ်ပြားကြီးတွေ ထုတ်ပေးတယ်။ ခြူးရယ် ခြူးမောင်လေးရယ် နှစ်ယောက်သား စာ အတူတူဖတ်ကြ၊ အကျဉ်းချုပ် ထိုင်ရေးကြ၊ လုပ်ကြတာပေါ့။ ဒီ့အပြင် ခြူးနဲ့ တွဲတဲ့ သူငယ်ချင်းတွေက စာဖတ်ဝါသနာအိုးတွေ၊ ခြူးကလဲ စာဖတ်ဝါသနာပါတော့ ကျူရှင်က ဖတ်ခိုင်းတဲ့ တစ်ပတ် နှစ်အုပ် အပြင် သူတို့ တွေဆီကနေ နောက်ဆုံရပေါ် ဝတ္ထုစာအုပ်တွေ ပါငှါးဖတ်တာပေါ့။ ကြာလာတော့ ကိုယ့်ရဲ့ essay ရေးတာတွေ အမှတ်တက်လာတယ်။ စကားလုံးအသစ်တွေ သိလာတယ်။ နောက်တစ်နည်းကတော့ အိမ်မှာ နေရင်း ကိုယ့်မောင်လေးနဲ့ အင်္ဂလိပ်စာ သို့မဟုတ် မလေးစာ ပြောရတယ်၊ ပိုပြီး အင်္ဂလိပ်စကားပြော အကျင့်ဖြစ်အောင်လို့။ အဖေနဲ့ အမေကိုတော့ မြန်မာလိုပဲ ပြောရတယ်။ စည်းကမ်းလုပ်ထားတာပေါ့။ အခုထိ ခြူးမောင်လေးနဲ့ စကားပြောတာ ဖြစ်ဖြစ်၊ မက်ဆေ့စ် ရိုက်တာ ဖြစ်ဖြစ် ဘာသာစကား သုံးမျိုး သုံးဖြစ်ပါတယ်။ ဒါကတော့ ခြူးရဲ့ English learning journey ကို အကျဉ်းချုပ်သမျှ ပြောပြထားတာပါ။ ကဲ ညီငယ် ညီမငယ်များက အင်္ဂလိပ်စကား စပြီး လေ့လာမယ်ဆိုပါစို့၊ အင်္ဂလိပ်စာတတ်အောင် ဘယ်လို လေ့လာရမလဲ။ ပထမဦးဆုံး ကိုယ့်ကိုကိုယ် အရင်မေးပါ။ ဘာကြောင့် အင်္ဂလိပ်စာ သင်ချင်တာလဲ။ စာမေးပွဲအောင်ဖို့လား။ စကားပြောတတ်ဖို့လား။ ရာထူးတိုးချင်လို့လား။ ကိုယ့်ရဲ့ အင်္ဂလိပ်စာတတ်ဖို့ Motivation factor ကဘာလဲ။ ဥပမာ စာဖတ်သူက အင်္ဂလိပ်စာ တတ်ချင်တာ IELTS အောင်ဖို့ အတွက်ပဲ ဆိုရင်တော့၊ IELTS ပြီးရင် အင်္ဂလိပ်စာ ဆက်လေ့လာဖြစ်မှာလား။ နောက်တစ်မျိုး ပြောရရင် ကိုယ့်ရဲ့ ရည်မှန်းချက်က IELTS အောင်ဖို့ပဲဆိုရင် ကိုယ့်ရဲ့ အင်္ဂလိပ်စာ လေ့လာမှုအားက IELTS အောင်ဖို့အထိပဲ ရှိတော့မှာပေါ့။ IELTS အောင်ပြီး တစ်ကယ့် အင်္ဂလိပ်စာ ပြောတဲ့ လောကထဲကို confident ရှိရှိနဲ့ ဝင်နိုင်မှာလား။ ကိုယ့် အရှေ့မှာ နိုင်ငံခြားသား တစ်ယောက်က လမ်းမသိလို့ လာမေးရင်တောင် သေသေချာချာ လမ်းညွှန်တတ်မှာလား။ IELTS ဖြေတယ်ဆိုတာ နိုင်ငံခြားသွားပြီး ကျောင်းတက်ဖို့ မဟုတ်လား၊ အဲဒါဆိုရင် သင်က နိုင်ငံခြားမှာ သင်နဲ့ ဆိုင်တဲ့ ဘာသာရပ်တွေရဲ့ ဖတ်စာအုပ်တွေကို အင်္ဂလိပ်စာနဲ့ ဖတ်ဖို့၊ နောက် ဆရာတွေ ကျောင်းသားတွေနဲ့ အင်္ဂလိပ်လို ပြောဖို့ အတွက်ရော တစ်ကယ် တတ်ပြီလား။ အဓိကပြောချင်တာက အင်္ဂလိပ်စာ တတ်ဖို့ လေ့လာပါ၊ စာမေးပွဲ အောင်ဖို့တင် မလေ့လာ ပါနဲ့။ စကေးတစ်ခုက စာမေးပွဲအောင်ရုံ၊ အောင်လက်မှတ်ရရုံနဲ့ ကိုယ်က တတ်ပြီးသား၊ ကျွမ်းကျင်ပြီးသား ဆိုတာ မဟုတ်ပါဘူး။ ကိုယ်လေ့လာမှုအား ဘယ်လောက်ကောင်းလဲ၊ ကိုယ့်ရဲ့ အခြေခံ ဘယ်လောက် ကောင်းလဲ အပေါ် မူတည်တာပါ။ အဲဒီ့ အပေါ်မှာမှ ထက်ဖြည့်၊ ထက်လေ့လာ (build up) လုပ်လို့ရမှာပေါ့။ ကိုယ့်ရဲ့ အင်္ဂလိပ်စာ တတ်ဖို့အတွက် motivation factor တွေ့ပြီဆိုရင် ကိုယ်ဖြစ်ချင်တဲ့ အတိုင်း ကိုယ့် အားသာချက်၊ အားနည်းချက်တွေနဲ့ လိုက်ပြီး လေ့လာပါ။ ကိုယ်က ရုပ်ရှင်ကြည့်ရတာ ဝါသနာပါတယ် ဆိုရင် ရုပ်ရှင်ကြည့်တဲ့ အခါမှာ မြန်မာ စာတန်းထိုးနဲ့မကြည့်ပဲ အင်္ဂလိပ်စာ စာတန်းထိုးနဲ့ ကြည့်။ စာဖတ်ပျင်းတယ် ဆိုရင်တောင် အခုနောက်ပိုင်း ခေတ်စားလာတဲ့ podcast တွေ၊ audio books တွေ ကို အင်္ဂလိပ်လို နားထောင်လို့ ရနေပြီ။ ကိုယ်က သူငယ်ချင်းတွေနဲ့ စကားပြောရတာ ကြိုက်တယ်ဆိုရင် ကိုယ့်သူငယ်ချင်းတွေ ထဲက အင်္ဂလိပ်စာ သင်ချင်တဲ့ သူကိုရှာ၊ စကားပြောကျင့်။ နောက်ကိုယ့် ပတ်ဝန်းကျင်မှာ ကိုယ့်ရဲ့ အင်္ဂလိပ်စာ သင်ယူနိုင်မယ့် အခွင့်အရေးပေးတာ ရှိရင်ယူ။ အင်္ဂလိပ်စာ သင်တန်းတွေ က မှိုလိုပေါက် ရှိနေတယ့် ခေတ်ထဲမှာ ကိုယ့်ရဲ့ learning style မသိရင် သင်တန်းတွေ ဘယ်လောက်ပဲ ကောင်းနေပါစေ စာက ခေါင်းထဲ ရောက်မှာ မဟုတ်ပါဘူး။ ကိုယ်က ကြည့် တာနဲ့ မှတ်မိတဲ့ visual learner လား။ တခြားလူပြောတာ ကြားမှ မှတ်မိတဲ့ audio learner လား။ နှစ်မျိုးလုံရပေါင်းမှ တတ်တဲ့ learner တစ်ယောက်လား။ ဥပမာကိုယ်က visual learner ဆိုရင် online video တို့၊ mind maps တို့၊ က audio book တွေ၊ podcasts တွေ နားထောင်တာထက် ပို အကြိုးရှိတာပေါ့။ နောက်ပြီး ကိုယ်က အင်္ဂလိပ်စာကို Active သဘောနဲ့ လေ့လာနေလား၊ Passive သဘောနဲ့ လေ့လာနေသလား။ Active Learner တွေက ကိုယ်သင်ထားသမျှကို မှတ်မိအောင် လုပ်တယ်၊ ပြန်အသုံးချတယ်။ စာချဉ်းကျက်နေရုံသာမက အပြင်လောကနဲ့ အင်္ဂလိပ်လိုပြောတယ်၊ အင်္ဂလိပ်လို ရေးတယ်။ Passive learner တွေကတော့ စာအုပ်ဖွင့်တယ်၊ ကျက်တယ်၊ မှတ်တယ်၊ ဒါပေမယ့် အပြင်လောကမှာ အသုံးမချဘူး။ ဘယ်သူက ပိုပြီး စာတတ်သွားမယ်ဆိုတာ စာဖတ်သူများ သိနေပါပြီ။ နောက် တစ်ချက်က သတ္တိရှိပါ။ အခွင့်အရေး ပေးလို့ အင်္ဂလိပ်စာ သုံးရတော့မယ် ဆိုရင် ဝန်မလေးပါနဲ့၊ မှားမှာ မကြောက်ပါနဲ့။ အခုမှားလဲ ဘာဖြစ်လဲ၊ နောက်တစ်ခါ မှန်အောင် ပြောမှာပေါ့ ဆိုတဲ့ စိတ်မျိုးထားပါ။ တချို့ သဘောကောင်းတဲ့ သူတွေဆိုရင် ကိုယ့်ကို ပြန်တောင်ထောက်ပေးမှာပါ။ ပြီးတော့ စိတ်ရှည်ပါ။ ဘယ် စကေး တစ်ခုကို ဖြစ်ဖြစ် သင်ယူတာက အချိန်ပေးရပါတယ်။ ဥပမာ သင်က ဝိတ်ချချင်တယ် ဆိုပါဆို့။ သင် လေ့ကျင့်ခန်း တစ်နေ့ တစ်နာရီ ကို ခြောက်လောက် မှန်မှန်လုပ်တယ်။ သင့် ခန္ဓာကိုယ် ပိန်လာတာ မြင်ရမယ်၊ ပေါ့ပါးလာတာ ခံစားရမယ်။ ဒါပေမယ့် ပထမ သုံးရက် လေ့ကျင်ခန်းလုပ်တယ်၊ လေ့ကျင့်ခန်း စလုပ်ရဲ့ အတွက် ပင်ပန်းတယ်၊ ကိုယ်တွေ ကိုက်ခဲ လာတယ်၊ ဝိတ်ကျတာလဲ မမြင်ရဘူး။ ဒီလို အချိန်တွေမှာ တော်တော်များများက လက်လျှော့ကြတယ်။ လက်မလျှော့ပဲ လေ့ကျင့်ခန်း ဆက်လုပ်တဲ့ သူတွေကတော့ အောင်မြင်မှာပေါ့။ အင်္ဂလိပ်စာ သင်ယူတဲ့ နေရာမှာလဲ ဒီလိုပါပဲ၊ တချို့ ဆက်မလေ့လာ ချင်တဲ့ အချိန်တွေရှိမယ်။ အဲ့ဒီ့ အချိန်တွေမှာ ကိုယ့်ရဲ့ motivation factor ကို ပြန်သွားပါ။ ငါဘာကြောင့် အင်္ဂလိပ်စာ သင်လဲဆိုတာ ပြန်ကြည့်ပါ။ ဘာသာစကားတစ်ခုကို ကျွမ်းကျွမ်း ကျင်ကျင် သိထားတယ်ဆိုတာ ကိုယ့်ဘဝအတွက် တန်ဖိုး မဖြတ်နိုင်တဲ့ အရာတစ်ခုပါ။ ခြူး အင်္ဂလိပ်စာ တတ်လို့ ခင်ရတဲ့ သူငယ်ချင်းတွေ၊ ဖတ်ခွင့်ရတဲ့ စာအုပ်တွေ၊ ကြုံခဲ့တဲ့ အတွေ့အကြုံတွေ၊ ရောက်ခဲ့တဲ့ နေရာတွေ၊ ရခဲ့တဲ့ အခွင့်အလမ်းတွေဆိုတာ ယခု ရေတွက်လို့ မရတော့ ပါဘူး။ နောက်လာမယ့် အနာဂတ်အတွက် ညီငယ်ညီမငယ်တွေကိုလဲ အင်္ဂလိပ်စာ ကို တစ်ကယ် တတ်အောင် အထိ လေ့လာသင်ယူ ဖို့ တိုက်တွန်းချင်ပါတယ်။ စာဖတ်သူများရှင် ဒီပို့စ်လေးကို ဖတ်ပြီး တစ်ခုခု အသစ် လေ့လာ သင်ယူရတယ်ဆိုရင် Like &amp; Share လုပ်ပြီး ခြူးရဲ့ Czech-in with Chyuu Page လေးကို support လုပ်ပေးသွားပါ။ စာဖတ်သူများ တစ်ဦးချင်းစီကို ကျေးဇူးတင်ပါတယ်။ 💕"
  },{
    "title"    : "☃️🧣 ဆောင်းတွင်း အအေးဓံ ခံနိုင်အောင် ဘယ်လို ဝတ်ရမလဲ 🧣☃️"
    ,"category" : "clothing"
    ,"tags"     : "winter, clothing"
    ,"url"      : "/br/2020-12-03-winter"
    ,"date"     : "Dec 3, 2020"
    ,"content"  : "မင်္ဂလာပါ။ ချက်နိုင်ငံမှာ လောလောဆယ် ဆောင်းရာသီရောက်ရှိလို့ လာပါပြီ။ သက်ရွက်တွေ ကြွေကုန်ပြီးလို့ သစ်ကိုင်းခြောက်တွေပဲ ကျန်ခဲ့လို့ နေပါပြီ။ ယခု ခြူးစာရေးနေရင်း အပြင်မှာ နှင်းတွေလဲ တဖွဲဖွဲကျလို့ နေပါပြီ။ မြေပြင်တွေလဲ စိမ်းရာကနေ ဖြူဖွေးလို့နေပါပြီ။ သစ်ကိုင်းခြောက်တေလဲ သစ်ရွက်တွေ သယ်ရာ ဘဝကနေ နှင်းထုတွေ သယ်ရာ ဘဝသို့ ပြောင်းလဲ နေပါပြီ။ မြစ်ချောင်းတွေ၊ ရေကန်တွေလဲ စကိတ်စီးဖို့ အသင့် စတင်ခဲစ ပြုလာပါပြီ။ ဪ ဆောင်းရာသီရယ် လှလိုက်တာ။ အဲ ဒါကတော့ ခြူး ချက်နိုင်ငံကို ရောက်ပြီး ၄ နှစ်ကြာမှ ခံစားရတာပါ။ ရောက်ရောက်ချင်းကတော့ ဒီလို။ “အမယ်လေး လေး။ အေးလိုက်တာ။”အပြင်ထွက်လိုက်တာနဲ့ “ငါ့လက်တွေ ခဲနေတာ ဘာမှ ခံစားလို့ မရတော့ဘူး။” “ငါ့နားရွက်တွေ ဘယ်ရောက်ကုန်ပြီလဲ။” “နှာခေါင်းရော ပါးစပ်ပါ ခဲ။ နှာရည်တွေစီး၊ အိမ်ရောက်တာနဲ့ ချောင်းဆိုး၊ ချွဲကျပ်၊ ဖျား။ ဟဲ့ ဆောင်းရာသီဆိုတာ ဒုက္ခပေးတဲ့ ရာသီ။” ဒီပို့စ်ထဲမှာတော့ ဆောင်းရာသီ မှာ ခြူး ရောက်ရောက်ချင်းကလို ရာသီဥတုဓံ မခံရအောင် အဝတ်အစား စနစ် လေးတွေရေးပေးမှာပါ။ ချက်နိုင်ငံကို ကျောင်းလာတက်မယ်ဆိုရင် ကျောင်းတော်တော်များများက အောက်တိုဘာလ ကနေ စကြပါတယ်။ အောက်တိုဘာလရဲ့ အပူချိန်ကတော့ နေတဲ့ အရပ်ပေါ်မူတည်ပြီး ၁၀ ကနေ ၁၅ ဒီဂရီ (10-15 Degree Celsius) လောက်ရှိပါတယ်။ နောက်နိုဝင်ဘာ လလယ် ကနေ ဒီဇင်ဘာလထဲ ကျတော့ သုည ကနေ ၅ ဒီဂရီလောက်၊ ရေခဲသေတ္ထာ အအေးခန်း အပူချိန်လောက် ပဲ ရှိပါတော့တယ်။ ပြီးရင် ဒီဇင်ဘာ လကုန်ပိုင်းကနေ ဖေဖဝါရီလ လောက်ဆိုရင် အပူချိန်က အနှုတ်ပြပါတော့တယ်။ ခြူး ပထမနှစ် စာသင်တုန်းကဆိုရင် အနှုတ် ၂၅ ဒီဂရီ (-25 Degrees Celsius) အထိ အအေးဆုံး ကြုံခဲ့ ရပါတယ်။ မနှစ်ကတော့ -15 လောက်ပါပဲ။ အဲဒီတော့ ဒီက တက္ကသိုလ်တွေက ပထမ semester ကို winter semester လို့ ခေါ်ပြီး ဒုတိယ semester ကိုတော့ summer semester လို့ ခေါ်ဝေါ်ကြပါတယ်။ အဲဒီ့တော့ ညီငယ် ညီမငယ်များ ချက်နိုင်ငံကို ပညာလာသင်မယ် ဆိုရင် ပထမဦးဆုံး ရာသီဥတုဓံကို အရင်ဆုံး တွေ့ကြုံရမှာပါ။ အဝတ်အစား စနစ် ဒီ အနောက်နိုင်ငံတွေမှာ ဆိုရိုးစကား တစ်ခုရှိပါတယ်။ “There’s no such thing as bad weather. Just bad clothing.” ရာသီဥတုဆိုးတယ်ဆိုတာ မရှိပါဘူး၊ မဝတ်စားတတ်တာပဲ ရှိတာပါတဲ့။ ပြောချင်တာက ဆောင်းတွင်း အဝတ်အစား ကို စနစ်ကျကျ ဝတ်တတ်ရင် အေးတယ်ဆိုတာ မရှိတော့ပါဘူး။ ခြူးပထမဆုံးပြောပြချင်တဲ့ အချက်ကတော့ “3-layer system” အကြောင်း။ အဝတ်အစား သုံးလွှာ သို့မဟုတ် သုံးထပ်။ သုံးထပ်ဆိုလို့ ကြောက်မသွားပါနဲ့။ ဖတ်ထုပ်လို မဖြစ်အောင် ဝတ်နိုင်တဲ့ နည်းလမ်းတွေ ရှိပါတယ်။ ပထမ အလွှာ - Base layer ခန္ဓာကိုယ် အပေါ်ပိုင်း ကနေ စပြီး ပြောပြပါ့မယ်။ Base layer ကို နှစ်မျိုး ရှိပါတယ်။ ရိုးရိုး ရှပ်အင်္ကျီ (T-shirt) နဲ့ Thermal wear. Thermal wear ကတော့ အေးတတ်တဲ့ သူ သို့မဟုတ် အနှုတ်ပြ နေတဲ့ အပူချိန်တွေမှာ ဝတ်ရတာပါ။ Thermal wear တွေကို ရွေးရင် ချည်သား (Cotton) မရွေးပါနဲ့၊ ချည်သားဟာ ချွေးနဲနဲ့ ထွက်တာနဲ့ ချွေးကို စုတ်ယူပါတယ်။ အဲဒီ့အတွက်ကြောင့် base layer က အနွေးပေးမယ့် အစား အအေးပေးနေပါလိမ့်မယ်။ အဲဒီတော့ base layer ရွေးမယ်ဆိုရင် Polyester အသား သို့မဟုတ် သိုးမွေးသား (Wool) ရွေးပါ။ သူတို့တွေက ချွေးမစုတ်ပါဘူး၊ အဲဒီ့ အတွက်ကြောင့် သူတို့ကို breathable materials လို့လဲ ခေါ်ကြပါတယ်။ အကောင်းဆုံးနဲ့ အနွေဆုံး base layer ကတော့ Merino Wool နဲ့ လုပ်ထားတဲ့ Thermal wear တွေပါ။ သူတို့ကတော့ စျေးကြီးပါတယ်။ ဒါပေမယ့် ပေါ့ပါးတယ်၊ အသားက ပါးတယ်၊ ချွေးနဲ့ မစွဲဘူး။ ဒါကြောင့် သူ့ကို ဆောင်းတွင်း အားကစား လုပ်ရင်လဲ ဝတ်လို့ရတယ်။ နောက်တစ်မျိုးကတော့ Polyester Wool blend Thermal wear ပါ။သူကတော့ အရောပေါ့၊ အဲဒါကြောင့် သိုးမွေးသီးသန့် thermal wear လောက် စျေးမကြီးသလို အနွေးဓါတ်ကိုလဲ Polyester သီးသန့် အင်္ကျီ ထက်ပိုပေးပါတယ်။ စျေးကလဲ အသင့်အတင့်လောက်ရှိပါတယ်။ Thermal wear ဘောင်းဘီ ရွေးမယ် ဆိုရင်လဲ အထက်ပါ အချက်အတိုင်း ထည့်စဉ်းစား သင့်ပါတယ်။ ဒုတိယ အလွှာ - mid-layer ဒီ အလွှာရဲ့ အဓိက ရည်ရွယ်ချက်ကတော့ အပူဓါတ် သိုလှောင်ထားခြင်း (Insulation) ပါ။ mid-layer ကတော့ ကိုယ့်ရဲ့ ခန္ဓာကိုယ်ရဲ့ ထုတ်တဲ့ အပူဓါတ်ကို အပြင် မရောက်အောင် ထိမ်းပေးထားတဲ့ သဘောပါ။ mid-layer ဥပမာ တချို့ကတော့ ဆွယ်တာများ (sweaters)၊ ခေါင်းစွပ် အင်္ကျီ များ (hoodies)၊ အနွေးထည် အင်္ကျီ များ (cardigans)၊နောက်ပြီး ဒီဘက်မှာ အဝတ်များတဲ့ Fleece jackets များ၊ ဘဲမွေး သို့မဟုတ် polyester ထည့်ထားတဲ့ vests များ ပါဝင်ပါတယ်။ ဒါကတော့ကိုယ့်ရဲ့ ဖက်ရှင် အပေါ်မူတည်ပြီး ရွေးချယ် ဝတ်လို့ ရပါတယ်။ ခြူးအနေနဲ့ အကောင်းဆုံး mid-layer ကတော့ Fleece jacket ပါ။ Fleece ကတော့ polyester အသားနဲ့ လုပ်ထားတာဖြစ်ပြီး၊ အသားက ပွပွလေး ပေမယ့် အထူကြီး မဟုတ်ပါဘူး။ Fleece jacket တွေက ပေါ့ပါးတယ်၊ ချွေးမစုတ်ဘူး၊ သူ့ကို ပူချိန်နွေးလာလို့ ခေါက်ထည့်ရင်လဲ မကျေဘူး၊ အားကစားလုပ်ရင်လဲ ဝတ်လို့ရပါတယ်။ တတိယ အလွှာ - Top layer Top layer ကတော့ အပြင်အအေးလောကနဲ့ ကိုယ့်ရဲ့ အနွေးလောက ကြားထဲက အလွှပေါ့။ သူက အဓိက လေကာပေးရပါမယ် (wind resistant)၊ ရေကာပေးရပါမယ် (rain and snow resistant)၊ အနွေးဓါတ်ကိုလဲ အပြင်မရောက်အောင် ကာနိုင်ပေးရပါမယ်။ သူတို့ကို ခြုံပြီး outer jackets လို့ခေါ်ပါတယ်။ Outer Jacket ကတော့ မျိုးစုံရှိပါတယ်။ ဘဲမွေး (Down jackets) တွေကေတော့ စျေးအကြီးဆုံးနဲ့ အနွေးဆုံးပါ။ ဒါပေမယ့် သူ့ကို ထိမ်းသိမ်းရခက်တယ်၊ နှင်းများများကျလာရင် ဘဲမွေးတွေကြား ရေစိမ့်ဝင်လာပြီး အနွေးဓါတ် လျော့လာတတ်ပါတယ်။ နောက်တစ်မျိုးက ပါကာ (Parker Jackets) ပါ။ ခြူးရဲ့ အကြိုက်ဆုံး outer jacket ပေါ့။ သူကတော့ ပုံစံမျိုးစုံ၊ စတိုင်ကျကျ လေးတွေ လာပါတယ်။ ပါကာတွေရဲ့ တည်ဆောက်ပုံကတော့ ဒီလိုပါ။ အပြင်အသားက လေမတိုးဘူး၊ မိုးနဲ့ နှင်းမစိုဘူး၊ သူ့ကို ခါလိုက်ပြီး အခြောက်လှမ်းထားရင် ခဏလေးနဲ့ ခြောက်သွားရော၊ တင်နေတဲ့ ရေကို လက်နဲ့ သက်မချပါတဲ့၊ အထဲရေ ဝင်တတ်ပါတယ်။ ပြီးတော့ jacket တစ်ခုလုံးကို Polyester padding ပိုလီအက်စတာ ထည့်ထားတဲ့ ဟာကို ရှာပါ။ polyester padding ကနွေးစေတဲ့ အပြင်၊ ရေဝင်ရင်လဲ ခဏလေးနဲ့ ခြောက်ပါတယ်။ နောက်ပြီး တချို့ Parker jacket တွေရဲ့ အတွင်းသားမှာ ပိုနွေးအောင် အမွေးတု ကို ရင်ဘတ်ပိုင်း ကျောပိုင်းမှာ တပ်ထားတာ ရှိပါတယ်။ နောက် တစ်မျိုးကတော့ ဒီဘက်မှာ ခေတ်စားနေတဲ့ Soft-shell jackets ပါ။ သူက အသားက ခတ်မာမာ၊ ဒါပေမယ့် elastic ဖြစ်တယ်၊ လွတ်လွတ်လပ်လပ် လှုပ်ရှားလို့ ရတယ်၊ မိုးကာတယ်၊ လေမတိုးဘူး နောက် breathable ဖြစ်တယ်။ သူ့ကို အားကစားလုပ်တဲ့ နေရာမှာ သုံးလို့ရသလို အပြင်သွားရင်လဲ ဝတ်လို့ ရတယ်။ Soft-shell ဘောင်းဘီဆိုပြီးတော့လဲ ရှိပါတယ်။ စကီး (ski) စီးရင် ဝတ်ကြပါတယ်။ ဒီ Three layer system ကို ခြူးက ကိုယ့် အတွေ့ အကြုံအရ ပြောပြပေးထားတာပါ။ တစ်ယောက်နဲ့ တစ်ယောက် အကြိုက် မတူကြသလို စနစ်လဲ ကွဲပြားမှာပါ။ စာဖတ်သူကတော့ ဒီစနစ်ကို အခြေခံပြီး ကိုယ်နဲ့ အသင့်တော်ဆုံး ဝတ်စားပုံကို ရွေးချယ်ပါ။ နောက်ပြီးတော့ ကိုယ့်ရဲ့ ခေါင်း၊ လည်ပင်း၊ လက်၊ ခြေထောက် စတာတွေ နွေးဖို့ ကလဲ အင်မတန် အရေးကြီးပါတယ်။ ကိုယ့်ရဲ့ အဝတ်အစား စနစ်က ခန္ဓာကိုယ်ရဲ့ အပူချိန် (body heat) ကို ထိန်းထားပြီ ဆိုပါစို့၊ ခေါင်းတွေ ခြေထောက်တွေ ကာမထားရင် ဒီအပူဓါတ်တွေက အဲဒီနေရာကနေ အပြင်ကို ရောက်ကုန်မှာပါ။ ခေါင်းပိုင်း ခေါင်းပိုင်းမှာ အဓိက ကာရမှာတော့ နား၊ နှာခေါင်းနဲ့ နှုတ်ခမ်း တွေပါ။ သူတို့တွေက အပြင်ပိုင်းရောက်နေတာ ဖြစ်တဲ့ အတွက် ခန္ဓာကိုယ်ရဲ့ အပူဓါတ်က အရမ်းအေးလာရင် သူတို့ကို အပူပေးမထားနိုင်ပါဘူး၊ ဒါ့ကြောင့် နားရွက် ကိုက်တာတွေ၊ နှာယိုတာတွေ၊ နှုတ်ခမ်းအပ်တာတွေ ဖြစ်တတ်တာပါ။ နားကို ကာဖို့ဆိုရင် ဦးထုပ်ကောင်းကောင်းရှာပါ၊ ဦးထုပ်တိုင်းကလဲ နားမနွေးစေပါဘူး အထူးသဖြင့် မိန်းခလေး တွေပေါ့၊ ဆံပင်ရှည်ရှိတဲ့ အတွက်ကြောင့် တချို့ ဦးထုပ်တွေက ဝတ်နေရင်း ချောင်ပြီး နားရွက်အထက် ရောက်ရောက်သွားတတ် ပါတယ်။ အဲဒီတော့ ဆောင်းတွင်း ဦးထုပ်ရှာမယ်ဆိုရင် ဦးထုပ်အဝမှာ အစည်းပြား (elastic band) ကြီးကြီးပါတဲ့ ဦးထုပ်ကို ရွေးဝယ်ပါ။ တချို့ ဦးထုပ်တွေက အစည်းပြားအတွင်းမှာ နားရွက်နွေးအောင် Fleece lining ထည့်ထားတတ်ပါတယ်။ နောက်တစ်မျိုးကတော့ အဲဒီ့ fleece lining ပါတဲ့ Headband တွေပါ။ သူတို့ကို အားကစားလုပ်တဲ့ နေရာမှာ သုံးကြပါတယ်။ နှာခေါင်းရယ်၊ ပါးစပ်ရယ်၊ လည်ပင်းရယ် နွေးအောင်ဆိုရင် ပဝါ ကောင်းကောင်းသုံးပါ။ နှာခေါင်းအုပ်တဲ့ အထိဝတ်ပါ။ သိုးမွေး ပဝါတွေရှိသလို Polyester၊ Viscose နဲ့ လုပ်တဲ့ ပဝါတွေရှိပါတယ်။ သူတို့က လည်ပင်းယားတာတို့ အိုက်လာတာတို့ ဖြစ်တတ်ပါတယ်။ ခြူး သုံးလို့ ကြိုက်တဲ့ ပဝါမျိုးကတော့ Neck warmer လို့ခေါ်ပါတယ်။ သူကတော့ အားကစား သမားတွေသုံးတာပါ။ ပေါ့ပေါ့ပါးပါးနဲ့ နွေးပါတယ်။ သူ့ကို့ Polyester Wool blend ရှာဝယ်ကြည့်ပါ။ လက်အိတ် လက်အိတ်ကတော့ ပုံစံမျိုးစုံ၊ အသားမျိုးစုံနဲ့ လာပါတယ်။ ခြူးကတော့ လက်အိရွေးမယ်ဆိုရင် လေဓံခံနိုင်မယ့် အပေါက်မပါတဲ့ လက်အိတ််မျိုး ရွေးစေချင်ပါတယ်။ လက်အတ်က ဘယ်လောက်ပဲ ထူထူ၊ အချိန်တန်တာနဲ့ လက်ချွေးထွက်လာမယ်၊ အေးလာမယ်။ ဒီတော့ leather အတု လက်အိတ်မျိုး ဖြစ်ဖြစ်၊ စကီးလက်အိတ်လို မျိုးကို အပါးချုပ်ထားတဲ့ လက်အိတ်မျိုး ဖြစ်ဖြစ် ရွေးစေချင်ပါတယ်။ ခြေထောက် ခြူးကတော့ အရမ်းအေးလာပြီဆိုရင် Thermal tights / leggings ဝတ်ပြီး အပေါ်က ဂျင်းဘောင်းဘီ ဝတ်ပါတယ်။ ဖိနပ်ကို အကောင်းစားကြီး စျေးကြီးပေးဝယ်စရာ မလိုပါဘူး။ အဓိကက လေမတိုးတဲ့ ဖိနပ်သား၊ ခြေ မျက်စိပေါ်ထိ ရှည်တဲ့ ဖိနပ်မျိုး၊ နှင်း သို့မဟုတ် မိုးတို့ ဖိနပ်အတွင်းပိုင်းထဲ လွယ်လွယ်ကူကူ မဝင်နိုင်တဲ့ ဖိနပ်မျိုး ရှာပါ။ ခြေထောက်နွေးအောင်လို့ ခြေအိတ် နွေးနွေး ဝယ်ပါ။ သိုးမွေး ခြေအိပ်ဆိုရင် ပိုကောင်းပါတယ်။ နောက်ပြီး ဖိနပ် ခြေဖဝါးအောက်မှာ Thermal insole ခံပြီးဝတ်လို့လဲ ရပါတယ်။ အထက်ပါ အလွှာတွေဝတ်ပြီး ပူအိုက်လာပြီ ဆိုရင် ပထမဦးဆုံး mid-layer ကို ဖြုတ်ပါ၊ နောက် လက်အိတ်ကို ဖြုတ်ပါ၊ နောက်ပြီးမှ ပဝါ သို့မဟုတ် ဦးထုပ်ကို ဖြုတ်ပါ။ ကဲဒီလောက်ဆိုရင်တော့ စာဖတ်သူက အေးတဲ့ နိုင်င်ံမှာ ပညာသင်မယ်ဆိုရင် ရာသီဥတုဓံကို ကြောက်စရာ မလိုတော့ပါဘူး။ ခြူး ပြောတဲ့ ထဲမှာ ဆောင်းတွင်း အဝတ်အစားနဲ့ ပတ်သက်ပြီး ကျန်ခဲ့တာ ရှိရင်လဲ comment ထဲမှာ ရေးပေးခဲ့ပါဦး။ ____ စာဖတ်သူများရှင်။ ခြူးရဲ့ ဒီပို့စ်လေးကို ဖတ်ပြီး တစ်ခုခု အသစ် သင်ယူလေ့လာရတယ်ဆိုရင်တော့ Like &amp; share လုပ်ပြီး ခြူးရဲ့ Check-in with Chyuu page လေးကို support လုပ်ပေးသွားပါ။ စာဖတ်သူများ တစ်ဦးချင်းစီကို ကျေးဇူးတင်ပါတယ်။ 💕"
  },{
    "title"    : "🌏 သင်နိုင်ငံခြားမှာ ပညာသင်ဖို့ အဆင်သင့် ဖြစ်ပြီလား။ 🌎"
    ,"category" : "study_overseas"
    ,"tags"     : "learning, skills"
    ,"url"      : "/br/2020-11-05-are-you-ready-to-study-overseas"
    ,"date"     : "Nov 5, 2020"
    ,"content"  : "မင်္ဂလာပါ။ အထက်ပါ အကြောင်းအရာက ခြူးကို ဒီ Page ထောင်ရတဲ့ အကြောင်းအရင်း များစွာထဲကတစ်ခုပါ။ ကျောင်းသူကျောင်းသား တော်တော်များများက နိုင်ငံခြားသွားပြီး ပညာသင်မယ်ဆိုရင် စာပိုင်းအရ ဘာတွေ ပြင်ဆင်ရမလဲ၊ နောက် ကျောင်းပြီးရင် အလုပ် ရနိုင်လား စတဲ့ အရာတွေကို အဓိက မေးမြန်းကြတယ်။ အဲဒါတွေက မမေးရဘူး မဟုတ်ပါဘူး၊ မေးပါ၊ အရေးကြီးပါတယ်။ ဒါပေမယ့် အဲဒီ့ ကြားထဲက ကျောင်းတက်နေတဲ့ အချိန်တွေကရော၊ နိုင်ငံခြားက တက္ကသိုလ်တွေက ဝင်တာနဲ့ အောင်ရောလား၊ ကိုယ့်နိုင်ငံမှာလိုပဲ နေပြီး စာထိုင်ဖတ်နေရုံနဲ့ ပြီးရောလား။ ဒီအကြောင်းအရာတွေကို တစ်ယောက်မှ မမေးကြသလို နိုင်ငံခြားမှာ ပညာသင်ရင် ကျောင်းနေချိန်မှာ ကိုယ်ဘယ်လို ရပ်တည်ရမလဲ ဆိုတာ ထည့်စဉ်းစားရမယ့် အရာတစ်ခုဆိုတာ မတွေးမိကြသလိုပါပဲ။ ခြူးကို တစ်ချို့ မြန်မာလူကြီးတွေကပြောတယ် “ဘာလို့နိုင်ငံခြားသွားပြီး ကျောင်းသွားတက်စရာလိုလဲ။” “မြန်မာပြည်မှာလဲ ကျောင်းတက်ပြီး အလုပ်လုပ်လို့ ရတာပဲ။” “အလကား မိဘပိုက်ဆံအကုန်ခံပြီး နိုင်ငံခြားမှာ ဒုက္ခသွားခံတယ်။” ခြူးရဲ့မိဘတွေကိုကျတော့လဲ “ဘာလို့သမီးတစ်ယောက်ထဲ နိုင်ငံခြားလွှတ်လဲ။” “ကိုယ့်သမီးကိုယ် နင်တို့မို့လို့ လွှတ်ရက်တယ်။” “ငါ့သားသမီးဆိုရင် အဲလိုမလုပ်ဘူး။ ရင်ခွင်ထဲပဲ မျက်စိအောက်ထဲပဲ ထားထားမှာ။” စတာတွေပေါ့။ ခြူးအဲလိုတွေ အပြောခံရတဲ့ အချိန်တွေမှာ ဘာမှ ပြန်မပြောပါဘူး။ ငြိမ်ငြိမ်လေးပဲ နေခဲ့တယ်။ သူတို့ကို ဒေါသထွက်လို့ မရသလို အပြစ်တင်လို့မရပါဘူး။ ဘာလို့ဆိုတော့ သူတို့ပြောချင်တာလဲ ခြူးနားလည်တာမို့ပါ။ ခြူးနိုင်ငံခြားသွားပြီး ကျောင်းတက်ချင်တဲ့ ရည်ရွယ်ချက်တွေကတော့ လောကကြီး အကြောင်းကို ပိုသိချင်တယ်၊ အတွေ့ အကြုံသစ်တွေ ရချင်တယ်၊ အသိပညာ တိုးပွါးချင်တယ်။ ခြူး ငယ်ငယ်က အိမ်မှာ အဖေ့ရဲ့ စာအုပ်စင်ကြီး တစ်ခု ရှိခဲ့တယ်။ အဖေကလဲ တိုးတက်ချင်သူတစ်ယောက် ဖြစ်တဲ့ အတွက် စာအုပ်စင်မှာ စိတ်ခွန်အားနဲ့ ဆိုင်တဲ့ စာအုပ်တွေ၊ လောကကြီးအကြောင်းကို ပြီပြီပြင်ပြင်ရေးထားတဲ့ ဦးဖေမြင့်ရဲ့ ဘာသာပြန်စာအုပ်တွေ၊ ဗုဒ္ဓဘာသာနဲ့ဆိုင်တဲ့ စာအုပ်တွေ စတာတွေကို လက်လှမ်းမှီသလောက် ဆွဲဆွဲယူပြီး ဖတ်ခဲ့တယ်။ ဒါပေမယ့်ခြူးက ကလေးဆိုတော့ လောကကြီးနဲ့ ဆိုင်တဲ့ စာအုပ်တွေသာ ဖတ်နေရတာ လောကကြီးကို တစ်ခါမှလဲ ရင်ဆိုင်ဖူးတာမဟုတ်။ ဘာ တွေ့အကြုံမှမရှိ။ တစ်နေ့တစ်နေ့ အဖေရှာကျွေးတာစား၊ အမေချက်ပေးတာ အဆင်သင့်မြို။ ခြူး ဘဝကြီးကို အားမရခဲ့ဘူး။ ခြူးရဲ့ မိဘတွေက ငယ်ငယ်ကထဲက စည်းကမ်းကြီးပါတယ်။ အဖေက ခြူးတို့ မောင်နှမ နှစ်ယောက်ရဲ့ ပညာရေးနဲ့ ပတ်သက်လာရင် ဘယ်တော့မှ ကပ်စေးမနဲဘူး၊ မတွန့်တိုဘူး။ အဖေက အမြဲ အလုပ်လုပ်နေသူဆိုတော့ အိမ်မှာ အမေနဲ့ပဲ ကြီးပြင်းခဲ့ရတယ်။ အမေက ခြူးတို့ကို အမြဲခိုင်းတယ်။ အဝတ်လျှော်၊ အဝတ်လျှမ်း၊ ကြမ်းတိုက်၊ ဖုန်သုတ်၊ ကားရေဆေး၊ ဟင်းချက် ထမင်းချက်ရင်လဲ ဝင်ကူခိုင်း၊ အစုံပါပဲ။ ခြူးကတော့ ငယ်ငယ်တုန်းကတော့ ညီးညူတာပေါ့၊ အခုတော့ ကျေးဇူးတင်တာပေါ့။ ညီလေးတို့ ညီမလေးတို့ကို သိစေချင်တာက နိုင်ငံခြားမှာအောင်အောင် မြင်မြင်နဲ့ပညာသင် ပြီးမြောက်ဖို့ဆိုတာ စာတော်ရုံ၊ မိဘ ပိုက်ဆံရှိရုံနဲ့ မလုံလောက်ပါဘူး။ ကိုယ့်ရဲ့ စိတ်ဓာတ်ခွန်အား၊ လောကဓံကို ခံနိုင်မှု စွန်းအား၊ ကိုယ်ခြေထာက်ကို ရက်တည်နိုင်မှု၊ စတာတွေနဲ့ အခြေခံရတာပါ။ နောက်ပြီး ခြူးရဲ့ မိဘတွေကလဲ ခြူးကို မချစ်လို့ နိုင်ငံခြား လွှတ်တာ မဟုတ်ပါဘူး။ သူတို့ ပြုစုပျိုးထောင်မှုကို ယုံကြည်လို့၊ ခြူးကို ယုံကြည်လို့ပါ။ နိုင်ငံခြားမှာ ပညာသင်ဖို့ဆိုရင် လူငယ်တွေရဲ့ ကြိုးစားမှုအပိုင်းကလဲ အရေးကြီးသလို လူကြီးတွေရဲ့ ကိုယ့်ရဲ့ သားသမီးတွေကို ပြုစုပျိုးထောင်မှု အပိုင်းကလဲ အင်မတန် အရေးပါပါတယ်။ အခုခေတ်ကလေးတွေက စာမဖတ်ချင်ကြဘူး။ မိဘတွေကလဲ ကိုယ့်သားသမီးကို မခိုင်းရက်၊ မခွဲရက်၊ မခွါရက်။ မလုပ်ကြပါနဲ့။ သားသမီးဆိုတာ မိဘကဖော်ပေးတဲ့ ပုံစံခွက် အတိုင်း ကြီးပြင်းရတာပါ။ ငယ်ငယ်ကထဲက ဘာမှ မခိုင်းရက်၊ မပြောရက်ထားပြီး အသက် နှစ်ဆယ်ကျော် သုံးဆယ်ရောက်တော့မှ “နင်ဘာမှ မသုံးမကျဘူး။” မဟောက်ပါနဲ့။ ငယ်ငယ်ကထဲက ကိုယ့်သားသမီးကို လုပ်တတ်ကိုင်တတ်အောင် သင်ပါ။ လုပ်ရဲ ကိုင်ရဲတဲ့ စိတ်ရှိအောင် ခိုင်းပါ။ စာဖတ်ခိုင်းပါ။ ဒီပို့စ့်ကို ရေးဖြစ်သွားတာက တချို့ မြန်မာပြည်က ကလေးတွေ ဒီမှာ ကျောင်းလာတက်ကြပါတယ်။ တစ်ပတ်အကြာ၊ တစ်လအကြာနေပြီးနောက် ပြန်သွားကြပါတယ်။ စာမတော်လို့မဟုတ်ပါဘူး။ လောကဓံ မခံနိုင်ကြလို့ပါ။ နောက်လာမယ့် ညီငယ်ညီမငယ်များကလဲ နိုင်ငံခြားကျောင်းတက်တော့မယ်ဆိုရင် စာဘတ်ပိုင်းကြည့်ပဲ မပြင်ဆင်ပဲ ကိုယ့်ကိုယ်ကို ရက်တည်နိုင်အောင် အခြေခံကျတဲ့ အတတ်ပညာတွေကို လေ့လာပါ။ ဥပမာ ချက်နည်းပြုတ်နည်း၊ အိမ်သန့်ရှင်းရေး လုပ်နည်း၊ အဝတ်လျှော်နည်း စတာတွေက မိဘတွေနဲ့ နေတဲ့ အချိန်တွေမှာ အသေးအဖွဲတွေလို မြင်ပေမယ့် တစ်ယောက်ထဲ နေတဲ့ အချိန်မှာ အဲဒီအရာတွေ မလုပ်တတ်ရင် တော်တော် ဒုက္ခရောက်ပါလိမ့်မယ်။ နောက်ပြီး နိုင်ငံခြားသွားပြီဆိုရင် ဘယ်သူ့ကိုမှ အားကိုးဖို့ စိတ်မကူးပါနဲ့။ ရောက်တဲ့ နေရာမှာ သူငယ်ချင်း အသိုင်းအဝိုင်းတွေ မြန်မာ မိတ်ဆွေတွေ ရှိရင်တောင် ကိုယ်စိတ်ဓါတ်ကျတဲ့ အချိန်တွေမှာ သူတို့က အားပေးနိုင်ရုံမျှသာရှိပြီး တစ်ကယ်တမ်း ရုံးထွက်နိုင်ဖို့က မိမိကိုယ်ကိုယ်သာ အားကိုးရမှာပါ။ အဲဒီတော့ ခြူးရဲ့ Page မှာ နိုင်ံခြားမှ ပညာသင်ရင်း တွေ့ကြုံရမယ့် အခက်အခဲတွေ၊ စိတ်ဓါတ်ပိုင်းဆိုင်ရာ အကြောင်းအရာတွေနဲ့ ပတ်သက်တဲ့ ပို့စ်တွေကို ဆက်ရေးဖို့ရှိပါတယ်။ စာဖတ်သူများ အားလုံးကို ကျေးဇူးတင်ပါတယ်။ 💕"
  },{
    "title"    : "လင့်(ခ)များ"
    ,"category" : ""
    ,"tags"     : ""
    ,"url"      : "/br/tabs/links.html"
    ,"date"     : "Aug 6, 2022"
    ,"content"  : "main header လင့်(ခ)များ info အသုံးဝင်မည့် လင့်(ခ)များ category title ကျန်းမာရေး type id_health color gray title ပညာရေး type id_knowledge color #F4A273 title အလှအပ type id_beauty color #62b462 list nil type id_health title Myanmar Oral cancer endemic url https://www.ncbi.nlm.nih.gov/pmc/articles/PMC4561446/ info ကွမ်းယာစားခြင်းကြောင့် မြန်မာနိုင်ငံတွင် ပါးစပ်ကင်ဆာများ ဖြစ်ပွါး"
  },{
    "title"    : "မင်္ဂလာပါ။"
    ,"category" : ""
    ,"tags"     : ""
    ,"url"      : "/br/"
    ,"date"     : "Aug 6, 2022"
    ,"content"  : "မင်္ဂလာပါ။ စာဖတ်သူများ အားလုံးကို ကြိုဆိုပါတယ်။"
  },{
    "title"    : "တင်ထားသမျှ"
    ,"category" : ""
    ,"tags"     : ""
    ,"url"      : "/br/tabs/archive.html"
    ,"date"     : "Aug 6, 2022"
    ,"content"  : "တင်ထားသမျှ 2020 10📚 အင်္ဂလိပ်စာတတ်အောင် ဘယ်လို လေ့လာရမလဲ။ 📚 03☃️🧣 ဆောင်းတွင်း အအေးဓံ ခံနိုင်အောင် ဘယ်လို ဝတ်ရမလဲ 🧣☃️ 05🌏 သင်နိုင်ငံခြားမှာ ပညာသင်ဖို့ အဆင်သင့် ဖြစ်ပြီလား။ 🌎"
  },{
    "title"    : "ခြူးရဲ့ အကြောင်း"
    ,"category" : ""
    ,"tags"     : ""
    ,"url"      : "/br/tabs/about.html"
    ,"date"     : "Aug 6, 2022"
    ,"content"  : "ခြူးရဲ့ အကြောင်း ကျွန်မရဲ့ နာမည်အပြည့် အစုံက ခြူးမျက်ခြယ် ဖြစ်ပါတယ်။ ရန်ကုန်မြို့မှာ မွေးဖွားပြီး (၈)တန်းအထိ TTC မှာ ကျောင်းတက်ခဲ့ပါတယ်။ အသက် (၁၄) နှစ်မှာ အဖေက မလေးရှားမှာ GP အလုပ်ရတဲ့ အတွက်ကြောင့်မို့ ခြူးရဲ့ ပညာရေးကို မလေးရှားရဲ့ အစိုးရကျောင်းမှာ (၁၁)တန်းအထိ အပြီးတက်ခဲ့ပါတယ်။ Cambridge A-levels သို့မဟုတ် (၁၂)တန်းခွဲကို မလေးရှားက ပုပ္ပလိက ကျောင်းတစ်ခုမှာ အောင်ခဲ့ပြီး ချက်နိုင်ငံမှာ ဆေးပညာသင်ယူဖို့ အခွင့်အရေး ရခဲ့ပါတယ်။ ခြူး အခု ဆေးပညာသင်နှစ် နောက်ဆုံးနှစ် ရောက်ရှိနေပါပြီ။ ဘာလို့ ဒီ ဝက်(ဗ)ဆိုက် ကို ထူထောင်ခဲ့ သလဲ။ ခြူးက စစခြင်း Czech-In With Chyuu ဆိုတဲ့ ဖေ့ဘွတ်ပေ့ချ် မှာ စာစရေးခဲ့တယ်။ ဒါပေမယ့် အကြောင်းမျိုးစုံကြောင့် ကိုယ်ကြိုက်သလို လွတ်လွတ်လပ်လပ် ရေးလို့မရခဲ့ဘူး။ ခြူးက ခြူးကျွမ်းကျင်တဲ့ အရာပဲရေးတယ်။ ဘာလို့လဲဆိုတော့ သတင်းအမှား မဖြန့်ချင်လို့၊ ကိုယ့်ရဲ့ စာဖတ်သူတွေရဲ့ ပေးထားတဲ့ အချိန်တွေကို အဓိပ္ပာယ်မရှိတဲ့ စာသားတွေ နဲ့ မဖြုန်းချင်လို့။ ဘာအကြောင်းတွေရေးမလဲ။ ဒီဆိုက်မှာ ခြူးက အဓိက ကျန်းမာရေး၊ ပညာရေး၊ ကိုယ့်ကိုယ်ကို မြှင့်တင်ရေး၊ အလှအပ၊ နှင့် ဥရောပ-မြန်မာ ကွာခြားမှုများ အကြောင်းကို အဓိက ထားပြီး ရေးမှာ ဖြစ်ပါတယ်။ ဘာလို့ စာပဲရေးလဲ။ ယနေ့ခေတ် မှာ အွန်လိုင်းမှာ ကြိုက်တဲ့ အကြောင်းအရာ တစ်ခု ရှာရိုက်ကြည့် ဗီဒီယို တစ်ခု အနည်းဆုံး ရှိပါတယ်။ ခြူးက လူငယ်များ စာဖတ်တာကို အားပေချင်ပါတယ်။ နောက်ပြီး ခြူးရဲ့ရေးထားတဲ့ စာနဲ့ ကိုက်တဲ့ ဗီဒီယိုများ ရှိရင်လဲ လင့်(ခ)များဆိုတဲ့ ခေါင်းဆင်အောက်မှာ ထည့်ပေးထားပါမယ်။ တခြားဘာရှိသေးလဲ။ ဒီဆိုက်ရဲ့ English version မှာ ချက်နိုင်ငံကို ပညာလာသင်မယ့ ပထမနှစ် ကျောင်းသူ၊ ကျောင်းသားတွေ အတွက် အကူအညီဖြစ်မယ့် စာတို စာသားများကို အင်္ဂလိပ်စာနဲ့ ရေးထားပါတယ်။ အင်္ဂလိပ်စာ လေ့လာချင်သူများလဲ ကြည့်ရှုဖတ်သားနိုင်ပါတယ်။ စာအုပ်ဝယ်ဖို့ မုန့်ဖိုး ပေးနိုင်ပါတယ်။ ခြူး ရေးသားတဲ့ ဆောင်းပါများကို ကြိုက်နှစ်သက်ပြီး နောက်ဆောင်းပါးများ ဆက်ရေးနိုင်ဖို့ ဒီလင့်(ခ) ကနေ ခြူးကို စာအုပ်ဝယ်ဖို့ မုန့်ဖိုး ပေးနိုင်ပါတယ်။"
  },{
    "title"    : "ခြူးသိထားသမျှ"
    ,"category" : ""
    ,"tags"     : ""
    ,"url"      : "/br/tabs/projects.html"
    ,"date"     : "Aug 6, 2022"
    ,"content"  : "main header ခြူးသိထားသမျှ info တစ်ဆင့်ပြီးတစ်ဆင့် ကျူတိုရီရယ်များ text_color white img :projects-heading.jpg back_color lightblue category title ကျန်းမာရေး type id_health color gray title ပညာရေး type id_knowledge color #62b462 title အလှအပ type id_beauty color #2FD0ED"
  }
  ]

